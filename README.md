-Le Tre Carte RULES-

============================================================================================

SCOPA

============================================================================================

//GIOCO//

In Scopa si può giocare in 2 giocatori o in 4 (a coppie). All'inizio si sceglie un mazziere che darà le carte e che sarà sempre l'ultimo del turno, il senso è antiorario.

Ciascun giocatore seduto al tavolo riceve 3 carte dal mazziere, che successivamente ripone quattro carte scoperte a terra e il restante mazzo di carte ancora inutilizzato vicino a se.

Il giocatore primo di mano dovrà lanciare a terra una delle carte in proprio possesso. Calando una carta dello stesso valore di una presente a terra, quel giocatore prenderà entrambe le carte. È anche possibile calare una carta e prendere da terra due o più carte il cui valore sommato uguaglia il valore della carta lanciata.

Quando a terra non rimane alcuna carta, a seguito di una presa, si dice che si è fatto "scopa". La scopa non può essere eseguita durante l'ultima mano dell'ultimo giocatore e quindi prima dell'esaurimento delle carte. Al termine del lancio delle tre carte dei giocatori, il mazziere distribuisce nuovamente tre carte a testa, senza però riporre nuovamente le quattro carte a terra, cosa che avviene sono nella prima mano di gioco.


//PUNTEGGIO//

Alla fine della mano, ossia quando non rimangono più carte in mano ai giocatori, viene assegnato il punteggio secondo i seguenti schemi:

    SCOPA: ogni scopa totalizzata vale 1 punto

    SETTEBELLO: il giocatore che ha conquistato la carta del 7 di denari riceve 1 punto in più, per se o per la coppia

    CARTE: il giocatore o la coppia che ha conquistato 20 o più carte guadagna 1 punto. In caso di parità non vengono assegnati punti per le carte.

    DENARI: il giocatore o coppia che ha conquistato 5 o più carte del seme di denari guadagna un punto. Anche in questo caso, qualora vi fosse parità non si procede all'assegnazione di punti.

    PRIMIERA: il giocatore o la coppia che realizza la primiera guadagna un punto


//PRIMIERA//

La primiera è costituita dai punti conferiti della carta più alta che si ha per ogni seme. Il punteggio di ciascuna carta è dato come di seguito:

    SETTE vale 21 punti
    SEI vale 18 punti
    ASSO vale 16 punti
    CINQUE vale 15 punti
    QUATTRO vale 14 punti
    TRE vale 13 punti
    DUE 2 vale 12 punti
    FIGURE (re, cavallo e fante) valgono 10 punti

Per poter accedere alla primiera, oltre a totalizzare il punteggio di primiera più alto, è necessario possedere almeno una carta per ciascun seme di gioco, altrimenti la primiera sarà aggiudicata all'avversario, e in caso di parità di punteggio, la primiera non viene assegnata.


//OBIETTIVO DEL GIOCO//

Nel gioco della Scopa si deve raggiungere il punteggio prestabilito. Normalmente questo punteggio è fissato ad 11. Al termine di ciascun round di gioco, si sommerà il punteggio dei partecipanti, con quello acquisito nei precedenti round. Qualora entrambi i giocatori o coppie raggiungessero o superassero gli 11 punti nello stesso round di gioco, vincerà il giocatore o la coppia che avrà totalizzato il punteggio più alto. In caso di punteggio in parità (esempio 12 a 12), si continuerà a giocare fino a che non sarà rotta la parità, e decretato così il vincitore.

============================================================================================

TRESSETTE

============================================================================================

//GIOCO//

In Tressette si può giocare in 2 giocatori o in 4 giocatori (a coppie). All'inizio si sceglie un mazziere che darà le carte e che sarà sempre l'ultimo del turno, il senso è antiorario.
Ciascun giocatore seduto al tavolo riceve 10 carte dal mazziere.

La partita è costituita da turni, in cui ciascun giocatore gioca una propria carta partendo dal giocatore che ha vinto la mano precedente o dal primo giocatore in senso antiorario dal mazziere se è il primo turno.
Chi apre il turno, giocando una carta a terra, stabilisce il "palo" del turno, gli altri giocatori sono obbligati a giocare una carta dello stesso palo e se non si hanno carte dello stesso palo si ha un "piombo" cioè si è liberi di giocare qualsiasi altra carta ma non si ha diritto alla presa.
La presa è effettuata dalla squadra cui appartiene il giocatore che ha messo sul tavolo la carta di grado più alto del palo giocato in quel turno, tale giocatore aprirà il prossimo turno.

Se si gioca in 2 giocatori a termine di ogni turno si pesca una carta fino a esaurimento mazzo e la si mostra all'avversario.


//GRADI DELLE CARTE//

A ogni carta è assegnato un grado per calcolare la presa di fine turno, determinato dalla posizione all'interno della seguente scala (ordinata dal grado più alto a quello più basso):

    TRE
    DUE
    ASSO
    RE (dieci)
    CAVALLO (nove) 
    FANTE (otto)
    SETTE
    SEI
    CINQUE
    QUATTRO

La presa viene attribuita al giocatore che gioca la carta di grado più alto del palo del turno.


//PUNTEGGIO//

Per il calcolo del punteggio di ciascuna squadra alla fine di una mano, a ciascuna carta viene attribuito un valore numerico secondo il seguente schema:

    ASSO vale 1 punto
    FIGURE (re, cavallo e fante) e gli altri carichi (due e tre) valgono 1/3 di punto
    SCARTINE (quattro, cinque, sei e sette) non hanno valore

Per evitare di attribuire punteggi non interi, si eliminano dal calcolo le parti frazionali e si assegna un punto aggiuntivo alla squadra che ha effettuato l'ultima presa (chi ha vinto l'ultimo turno) e viene conteggiata a fine gioco. In questo modo in ogni mano ci sono 11 punti in palio.


//I BUSSI//

Il tressette con "bussi" prevede la possibilità di ottenere dei punti aggiuntivi rispetto agli 11 del mazzo nel caso in cui un giocatore abbia in mano una particolare combinazione di carte. In dettaglio:

    Il BUONGIOCO è un tris di assi, di due oppure di tre. Tale combinazione vale tre punti; nel caso di quattro carte uguali, il buongioco vale quattro punti ed è chiamato "stella".

    La NAPOLI è la combinazione di asso, due e tre dello stesso seme, e vale tre punti.

È consentita una bussata multipla, ossia la dichiarazione contemporanea di più buongiochi o napoli. In questo caso i punti guadagnati sono pari alla somma dei punti dei singoli bussi.
Chi bussa deve dichiararlo entro il terzo turno, se non è stato dichiarato entro il terzo turno all'inizio di esso DEVE essere dichiarato dicendo il tipo di busso e con quali carte (Es: buongioco di 3 mancante coppe, napoli di spade)


//OBIETTIVO DEL GIOCO//

Nel gioco del Tressette si deve raggiungere il punteggio prestabilito. Normalmente questo punteggio è fissato a 21 o a 31. Al termine di ciascun round di gioco, si sommerà il punteggio dei partecipanti, con quello acquisito nei precedenti round. Qualora entrambi i giocatori o coppie raggiungessero o superassero i punti prestabiliti nello stesso round di gioco, vincerà il giocatore o la coppia che avrà totalizzato il punteggio più alto. In caso di punteggio in parità (esempio 32 a 32), si continuerà a giocare fino a che non sarà rotta la parità, e decretato così il vincitore.


============================================================================================

BRISCOLA

============================================================================================

//GIOCO//

Nella Briscola si può giocare in 2 giocatori o 4 giocatori (a coppie). All'inizio si sceglie un mazziere che darà le carte e che sarà sempre l'ultimo del turno, il senso è antiorario.
Ciascun giocatore seduto al tavolo riceve 3 carte dal mazziere il quale deve poi girare la prima carta del mazzo e riporla di fianco, il seme della carta girata sarà la Briscola della partita.

Inizia il primo giocatore in senso antiorario dal mazziere. Ogni giocatore cercherà di aggiudicarsi la mano giocando la carta che ritiene più opportuna al fine di totalizzare il maggior numero di punti. Nella Briscola a 4 giocatori i punti vengono sommati tra i giocatori della stessa squadra. Colui che si aggiudica la mano inizierà il gioco nella mano successiva. 
Le regole della Briscola prevedono i seguenti criteri per aggiudicarsi una mano: 

Il primo giocatore a giocare una carta (detto giocatore di mano) determina con la stessa il palo di mano. I giocatori successivi non hanno alcun obbligo di giocare lo stesso palo come invece avviene per Tressette. La mano è temporaneamente aggiudicata da un altro giocatore se questi posa sul tavolo una carta del palo di mano con valore di presa maggiore, o una carta del seme di Briscola anche se con valore di presa inferiore. 
Alla fine, quando tutti i giocatori avranno posato una carta sul tavolo, si aggiudicherà la mano colui che ha posato la carta di Briscola con valore di presa maggiore, o, in mancanza, da colui che ha giocato la carta del palo di mano con valore di presa maggiore;
in mancanza di carte del seme di Briscola o di carte del palo di mano vince il primo giocatore di mano in quanto l'unico ad aver posato una carta del palo di mano. Essendo il seme di mano determinato di volta in volta dalla prima carta giocata, può coincidere col seme di Briscola e in questo caso la mano è aggiudicata da chi gioca il seme di Briscola con valore di presa maggiore.
Colui che si aggiudica la mano prende le carte giocate in quella mano e le pone coperte davanti a sé, prenderà poi una carta dal mazzo seguito dagli altri giocatori in senso antiorario.

La briscola che è stata girata dal mazziere sarà l'ultima carta pescata dal mazzo, quando il mazzo è terminato se si gioca in 4 si fanno vedere le proprie mani al compagno.


//GRADI E PUNTEGGIO DELLE CARTE//

A ogni carta è assegnato un grado per calcolare la presa di fine turno e un punteggio per contare i punteggi di fine partita. Il grado per la vincita della mano è determinati dalla posizione all'interno della seguente scala (ordinata dal grado più alto a quello più basso), il punteggio è riportato di fianco:
    
    ASSO vale 11 punti
    TRE vale 10 punti
    RE vale 4 punti
    CAVALLO vale 3 punti
    FANTE vale 2 punti
    SETTE vale 0 punti
    SEI vale 0 punti
    CINQUE vale 0 punti
    QUATTRO vale 0 punti
    DUE vale 0 punti

//OBIETTIVO DEL GIOCO//

Nel gioco della Briscola si deve raggiungere il punteggio prestabilito. Normalmente questo punteggio è fissato a 120. Al termine di ciascun round di gioco, si sommerà il punteggio dei partecipanti, con quello acquisito nei precedenti round. Qualora entrambi i giocatori o coppie raggiungessero o superassero i punti prestabiliti nello stesso round di gioco, vincerà il giocatore o la coppia che avrà totalizzato il punteggio più alto. In caso di punteggio in parità (esempio 120 a 120), si continuerà a giocare fino a che non sarà rotta la parità, e decretato così il vincitore.
